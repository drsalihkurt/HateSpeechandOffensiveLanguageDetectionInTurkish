# AbusiveLanguageDetectionInTurkish
Automatic Detection and Analysis of Abusive Language in Turkish Texts

Tez Konusu Amacı*: Kullanıcılar tarafından oluşturulan web içerikleri internetin büyük bir bilgi kaynağı haline gelmesinin yanı sıra çeşitli problemlerin oluşmasına da zemin hazırlamıştır. Bu içeriklerin kontrol edilmesi ve toplum üzerinde olumsuz etkilere yol açan sanal zorbalık, küfür, hakaret ve nefret söylemlerinin tespit edilmesi büyük önem kazanmıştır.

Kullanıcıların oluşturduğu bu içeriklerden nefret söylemlerinin (bir kişiyi ya da bir grubu ırk, renk, etnik köken, cinsiyet, cinsel yönelim, milliyet, din gibi özelliklerden kötüleyen, aşağılama), sanal zorbalığın (internet, elektronik posta, metin mesajları veya sosyal medya mesajları gibi dijital yöntemleri kullanarak
savunmasız bir kişiye karşı kasıtlı olarak saldırma eylemi), hakaretlerin (bir kimseye, bir şeye karşı kullanılan küçültücü söz ya da aşağılayıcı, küçük düşürücü, onur kırıcı söz ve davranışlar) ve kaba ifadelerin tespit edilmesi önemli hale gelmiştir.

Kullanıcı tarafından oluşturulan söz konusu web içeriğinin, özellikle sosyal medya ağlarındaki büyük artışından dolayı, bu içeriklerin insan gücüyle gözden geçirilmesini imkansız hale getirmektedir. Bu içeriklerin makine öğrenme yöntemleriyle otomatik olarak tespit edilmesi büyük bir ihtiyaç haline gelmiştir.
Literatürde bu konuda yapılan çalışmalar incelendiğinde İngilizce dilinde "profanity detection", "cyberbullying detection", "Abusive language detection", "offensive language detection", "hate speech detection" isimleriyle birçok çalışma bulunduğu görülmüştür [1].

Türkçe dilinde ise sadece belirli başlıklar altında 3 çalışma olduğu tespit edilmiştir. Bozyiğit ve diğ.[3] çalışmalarında metin madenciliği yöntemleriyle birlikte 3000 adet Türkçe sosyal ağ paylaşımından oluşan veri kümesi üzerine uygulanmıştır. Özel ve diğ.[2] çalışmalarında Twitter ve Instagram’dan elde ettikleri ve el ile etiketledikleri 900 adet paylaşımı içeren veri kümesi üzerine uygulanmıştır. Her iki çalışmada da ikili sınıflandırma modelleriyle sanal zorbalığın tespiti gerçekleştirilmiştir. Dağaşan[4] tez çalışmasında Twitter üzerinden "Armenians", "Kurds", "Syrians", "Women", "LGBT" konu başlıkları ile ilgili tweet'lerden veri kümesi oluşturulmuştur. Bu 5 başlık ile ilgili nefret ifadelerinin tespit edilmesi için yöntem önermiştir. Üç çalışmada da kısıtlı bir veri seti üzerinde belirli bir alan için çözüm önerisinde bulunulmuştur dolayısıyla sanal zorbalık, küfür, hakaret ve nefret söylemlerini de tespit eden, sorunlara çözüm üretebilecek kapsamlı bir çalışma bulunamamıştır.

Bu tez çalışmasında kullanıcılar tarafından oluşturulan Türkçe metinler için sanal zorbalık, küfür, hakaret ve nefret söylemlerini makine öğrenme yöntemleriyle anlık olarak tespit edebilecek kapsamlı bir model oluşturulması ve dolayısıyla bu alandaki sorunların çözümüne katkıda bulunulması amaçlanmaktadır. Özellikle sosyal medyadaki metinlerin toplumumuza özgü sosyal medyadaki jargonunun, terimlerin hesaba katılması ve Türkçe’deki ek ve köklerin oluşturduğu problemlerin giderilmesi için kapsamlı bir çözüm getirilmesi hedeflenmektedir.

Tez Konusu Kapsamı*: Bu tez çalışması kapsamında öncelikli olarak veri seti elde edilmesi hedeflenmektedir. Elde edilen veri setiyle hem kelime bazlı hem de karakter bazlı makine öğrenme modellerinin eğitilmesi yapılacaktır. Elde edilecek modellerin birçok farklı bağlamda içerikleri tespit edebilmesi için hem metinlerin ön işlenmesi hem de seçilecek makine öğrenme modelleriyle ilgili detaylı araştırma yapılacaktır. Bunun için Türkçe doğal dil işleme teknikleri kullanarak veri setinin ön işlemlerden geçirilmesi ve alanında yüksek başarı elde eden makine öğrenme modelleri olan derin öğrenme modellerinin kullanılması planlanmaktadır.

Bu tez çalışmasının hedefi Türkçe için bu alanda en gelişmiş (state of art) modeller elde etmektir. Kullanılacak olan veri setinin ve gerçekleştirilecek olan modellerin isteyen herkese ulaşabilmesi için web servis üzerinde hizmete açılması hedeflenmektedir. Çalışmada hem oluşturulacak olan veri seti, hem yöntem hem de oluşturulacak olan modellerin özgün olması amaçlanmaktadır. Çalışmanın Türkçe dili için sanal zorbalık, küfür, hakaret ve nefret söylemlerinin tespit edilmesi adına yapılmış en kapsamlı ve en etkili çalışma olması, ayrıca Türkçe metinler için karakter bazlı ve kelime bazlı modellerin tümleşik çalışması düşünülerek bu alanda bir ilk olması hedeflenmektedir.

1. Anna Schmidt and Michael Wiegand. 2017. A survey on hate speech detection using natural language processing. In Proceedings of the Fifth International Workshop on Natural Language Processing for Social Media. Association for Computational Linguistics, Valencia, Spain, pages 1–10.
2. S. A. Özel, E. Saraç, S. Akdemir and H. Aksu, "Detection of cyberbullying on social media messages in Turkish," 2017 International Conference on Computer Science and Engineering (UBMK), Antalya, 2017, pp. 366-370.
3. A. Bozyiğit, S. Utku and E. Nasiboğlu, "Cyberbullying Detection by Using Artificial Neural Network Models," 2019 4th International Conference on Computer Science and Engineering (UBMK), Samsun,Turkey, 2019, pp. 520-524.
4. Tuğba DAĞAŞAN, AUTOMATIC HATE SPEECH DETECTION ON SOCIAL MEDIA: TURKISH TWEETS AS AN EXAMPLE (Yüksek Lisans Tezi, Ankara Yıldırım Beyazıt Üniversitesi, 2019)
